<x-test>
    <div class="font-bold"><p>Minden évben diákok ezrei döntenek úgy, hogy nem folytatják tanulmányaikat akkor sem, ha már csak fél év lenne vissza.</p>
        <p>Vajon mi a 9 leggyakoribb oka az egyetem félbehagyásának, <strong>rád is leselkedhet ez a veszély</strong>?</p>
    </div>

    <p>Ha tisztában vagy vele, mi a leggyakoribb oka az egyetem félbehagyásának, akkor még azelőtt felkészülhetsz rá, hogy valós problémává nőné ki magát.</p>
    <p>Amikor azt hallod valakitől, hogy azért hagyja ott az egyetemet mert <em>“Nem tudok megcsinálni egy tárgyat”</em> vagy <em>“Pikkel rám a tanár”,</em> biztos lehetsz benne, hogy amögött valami sokkal mélyebb dolog húzódik. Tudd hát meg milyen veszélyek leselkednek rád, amikre talán nem is gondoltál!</p>
    <h2>Túl sok buli és szórakozás a tanulás kárára</h2>
    <p>Tipikusan egy olyan dolog, amely a fenti két mondat valódi okát takarja. Végre szabad az ember:</p>
    <ul>
        <li>Buli a hét bármely napján</li>
        <li>Minden nap egy évad a kedvenc sorozatból</li>
        <li>Hajnalig tartó ökörködés és társasozás a koliban</li>
        <li>Kondi, szoli, mosoda minden nap</li>
    </ul>
    <p>Ezekben nincs is semmi kivetni való, viszont saját tapasztalatból tudjuk, milyen egyszerű ellustulni és halogatni a tanulást. A dolgok feltorlódnak, óra ütközéseid lesznek, egyre nagyobb lesz a nyomás a válladon, és valahogy sokkal egyszerűbbnek tűnik majd nem tanulni, mint egy reménytelennek tűnő harcba kezdeni a kettesért.</p>
    <p><strong>Ha keményen szeretnél bulizni, előtte tanulj is keményen!</strong></p>
    <h2>Honvágy, kívülállóság</h2>
    <p>Ha te is egy introvertált visszahúzódó ember vagy, aki nehezen ismerkedik másokkal és ritkán mozdul ki a szobájából, akkor valószínűleg már találkoztál ezzel a problémával.</p>
    <p>A honvágy rettenetes érzés, kollégiumi éveink elején közülünk is sokakat gyötört: nyomottság, depresszió, nehéz mellkas, sírás mikor senki nem lát…</p>
    <figure id="attachment_217" aria-describedby="caption-attachment-217" class="wp-caption alignright"><img loading="lazy" class="wp-image-217" src="{{ asset('images/cikkek/honvagy-768x509.jpg') }}" alt="Honvágy, otthon, star wars" width="768" height="509"><figcaption id="caption-attachment-217" class="wp-caption-text">A honvágy leküzdése nem egyszerű feladat. <a href="https://www.flickr.com/photos/kalexanderson/5884796087/in/photolist-9Y27Rv-dFKYaG-9QxhWM-4B2zAi-6czEnY-83PVDz-tEJKvd-oJSWu9-8AJPvw-9kxnos-7zSDP6-895MbY-5dAuW6-rpbPYd-7JaC32-7FwWtX-9Y5kyU-9gcpUC-9ryNcF-6ydA5-ggf92-kfSNi8-dhBebt-a5iMjT-nFbF9G-5DfHxg-f6ueGi-7Fx6Fg-8CkjQ-Fpijv-dF3J65-4CzgVu-hQVW82-61qgGz-5MhHXh-9WCEzx-hQWyvw-55Z3Hu-4bR4Ur-diDmz7-hQWr6y-noUsBv-5MhHQ9-6XmZS2-avHPus-hQVSLT-cqkiHY-ivoLx9-axHXiS-hQWRre#undefined" target="_blank">Forrás Flickr</a></figcaption></figure>
    <p>A honvágy leküzdésének legjobb módja az ismerkedés, és hogy megpróbálsz időd 90%-ában nem egyedül lenni. Keress klubbokat, öntevékeny köröket, csatlakozz az egyetemi rádióhoz, ülj ki a koli közösségi terébe ahol mindig zajlik az élet. Idővel azt veszed észre, hogy már ez az otthonod és többet nem lesz honvágyad.</p>
    <p>Előfordulhat, hogy valamilyen testi, szellemi vagy szociális fogyatékosságod miatt az emberek elkezdenek különcként tekinteni rád, te leszel a “<em>csendes</em>“, a “dadogós”, a “<em>bicebóca</em>” és rengeteg gúnynévvel, ocsmánysággal illetnek majd. Végeredményben senki nem fog komolyan venni, beszélni veled, mert úgy érzed csak közröhej tárgya vagy és eltaszítasz mindenkit magadtól. Ki akar olyan 3-4 évet maga mögött tudni, ahol kigúnyolták vagy egyszerűen semmibe vették?</p>
    <p>A kigúnyolás és semmibevétel egyik legjobb ellenszere a <strong>bizonyítás</strong>. Mutasd meg, hogy vagy olyan jó mint bárki más, sőt próbálj meg még többet elérni. Azon túl, hogy ezzel kivívod az értelmesebb emberek elismerését, te magad is rengeteget fogsz fejlődni, talán még többet, mint azok akik az elején kigúnyoltak.</p>
    <p>A másik megoldás megpróbálni a helyzetet humorosan felfogni. Van egy ismerősünk aki kerekes székben éli életét, és egyetemi éveinek első néhány napján mindenki megismerte, megkedvelte, segítette. A titka a <strong>humor</strong> volt: “<em>Na nem lábatlankodom itt tovább</em>“, és elgurult a kerekesszékkel… <strong>Tisztában volt képességeivel és korlátaival</strong>, és mindent megtett, hogy a <strong>pozitív dolgokat</strong> lássák benne az emberek. Meglett az eredménye.</p>
    <h2>Nincs elég sütnivaló</h2>
    <p>Az egyetem egy olyan hely, ahol csiszolhatod elmédet. Azonban ha egy tuskó vagy, akkor mindegy mennyit csiszolod, nem fog vágni az eszed. Nem sértésnek szánjuk, pusztán vannak olyan emberek, akiknek az agya egyszerűen nem fogékony a tudás olyan fajtájának befogádásra, melyet az adott egyetemen tanítanak.</p>
    <p>Lehet, hogy a világ legjószívűbb emberéről van szó, aki egyébként varázslatosan tud festeni, vagy kitűnően ért az autókhoz, de a villanytant és az integrálást egyszerűen nem neki találták ki.</p>
    <p>Ha úgy érzed te is ebben a cipőben jársz, de eltántoríthatatlan harcosnak érzed magad, és mindenáron kitartasz az egyetem mellett, akkor ideje áthuzalozni az agyad. Lehet, hogy a probléma mindössze annyi volt, hogy nem tudtad hogyan kell tanulni. Az emberek többsége a tanulás magolós formáját ismerik, holott számtalan módszer létezik, melyek közül egy neked is hasznos lehet.</p>
    <p>Ha elég motiváltnak érzed magad, de nem tudod mitévő légy, olvasd el Jobb jegyek <x-a href="{{ route('jobb-jegyek') }}">10 lépésben: Hackeld meg az agyad!</x-a> könyvünket, és meríts belőle ötletet.</p>
    <h2>Anyagi problémák</h2>
    <p>Nem biztos, hogy kapsz külső segítséget egyetemi pályájád kezdetekor, sőt akár negyedik féléved után is történhet családi katasztrófa, melynek köszönhetően képtelen leszel tovább finanszírozni tanulmányaidat.</p>
    <p>Ilyenkor szánj egy kis időt arra, hogy végiggondold céljaid. Valóban erre az egyetemre és diplomára van szükségem? Garantáltan jó munkám lesz később? Érdekel amit itt tanítanak, szeretem ezt az egészet? Ha a válasz igen, nem kérdés: <strong>vedd fel a Diákhitelt</strong>.</p>
    <p><strong>Vigyázz!</strong> Csak annyit vegyél fel, melyre mindenképpen szükséged van, és légy tisztában vele, hogy a lehető leggyorsabban végezned kell az egyetemmel, hogy munkát találhass.</p>
    <p>Mielőtt felveszed, járj utána alaposan az előnyeinek és hátrányainak! Ha a legegyszerűbb utat szeretnéd választani, olvasd el <x-a href="https://pandaegyetem.hu/cikkek/diakhitel-igenyles-torlesztes-tapasztalatok/">erről szóló cikkünket</x-a>, melynek végén olyanok is elmondják tapasztalatukat, akik már a visszafizetés fázisában vannak.</p>
    <p><x-a href="https://beosztom.hu/tudastar/diakhitel-visszafizetes-torlesztes" target="_blank">Beosztom.hu oldalunkon szintén van egy számolgatós cikk a visszafizetésről</x-a>, érdemes elolvasni.</p>
    <h2>Családi problémák</h2>
    <p>Erről kevesen beszélnek, mert ami othton történik, az otthon is marad. Szobatársaid egyszer csak annyit vesznek észre, hogy van egy üres ágy ahova a szennyest lehet gyűjteni.</p>
    <p>Válás, halál, betegség. Olyan dolgok, amikről ritkán beszélünk másokkal, maguk alá temetnek, a depresszió melegágya. Egyik megoldás az <strong>egyetemi pszichológus</strong> lehet, aki meghallgatja problémáid ha még új vagy az egyetemen, másik a <strong>barátok</strong>. Ha megteheted, válaszd a másodikat, mert hidd el: bármit megtennének érted.</p>
    <p>A családi problémák másik oka a <strong>szülők támogatásának hiánya</strong>: ha nem hisznek benned, vagy sokkal jobban örülnének neki ha a családi gazdaságot vinnéd tovább diploma helyett.</p>
    <p>Állj a sarkadra, tartsák tiszteletben döntésed. Nekik is volt egy álmuk, neked is van.</p>
    <p>A harmadik családi eredetű ok a <strong>családalapítás</strong>. Összeházasodsz életed szerelmével, és megszületik első gyereketek, aki mellett már muszáj munkába állni, és az egyetemre járás szinte lehetetlennek tűnik.</p>
    <h2>Rossz szak választása</h2>
    <p>Rendkívül egyszerű ebbe a hibába esni. Az ember középiskolában annyit tud, hogy érdekli az informatika, ezért elmegy Mérnök Informatikus képzésre. A félévek során azonban rájön, hogy őt bizony kicsit sem érdekli a fizika, elektronika és marketing amit ezen a szakon tanítanak, mitöbb, képtelen megtanulni őket.</p>
    <p>Sokan ilyenkor egyszerűen otthagyják az egyetemet, holott egy másik szak akár jó is lehetne számukra. Aki Mérnök Infóról átvált Programtervező Informatikus szakra, az pont egy ilyen helyes döntést hozna meg, mindössze egy kis utánajárást igényel.</p>
    <p>Ha úgy érzed rossz szakra jelentkeztél, <strong>ne félj váltani</strong>! Szakképviselők lesznek ebben segítségedre, vagy megkérdezheted más szakok diákjainak véleményét az adott szakról.</p>
    <h2>Tanácsok hiánya</h2>
    <p>Ha egy magadnak való gyerek vagy, és egyedül próbálod végigküzdeni az egész egyetemet, rengeteg problémába fogsz ütközni. Az információt általában nem nyújtják ezüsttálcán feléd, hanem mindennek utána kell járni.</p>
    <ul>
        <li>Melyik kollégiumot érdemes választani?</li>
        <li>Hogy kell felutalni a pénzt a Neptunra?</li>
        <li>Mi a vizsgafelvétel menete, miért nem tudok vizsgázni?</li>
        <li>Honnan szerezzem be a jegyzeteimet?</li>
    </ul>
    <p>Csupa olyan kérdés, melyre évfolyamtársaid, szakképviselőd, szeniorjaid válaszolni tudnának, csak kérdezni kell.</p>
    <h2>Munka mellett nem fér bele</h2>
    <p>Nagyon sok embert ismerünk, aki munka miatt hagyta félbe az egyetemet, én is ilyen vagyok. Programozónak tanultam a veszprémi Pannon Egyetemen, már csak az államvizsga volt hátra, amikor kaptam egy jó ajánlatot és lett egy pizzériám. Közben hobbiból tovább programoztam, és 5 év múlva ugyanazon az egyetemen kezdtem el dolgozni programozóként, diploma nélkül.</p>
    <p>Az embernek el kell tudnia dönteni, hogy tud-e az adott szak olyan tudást nyújtani számára, mely a továbbhaladáshoz és megélhetéshez jól jön, vagy csak egy darab papír lesz a végén a kezében. A vegyész, jogász, orvos mind olyan szakma, amihez elengedhetetlen az egyetem és a megfelelő oktatás.</p>
    <p><strong>Sok nagy ember félbehagyta az egyetemet</strong> (Bill Gates, Steve Jobs, Zuckerber), <strong>de még többnek van diplomája.</strong></p>
</x-test>
