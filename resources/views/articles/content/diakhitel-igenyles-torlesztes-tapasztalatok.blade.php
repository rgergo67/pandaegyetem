<p>Az egyetem egy hosszútávú befektetés, mely rengeteg időt és pénzt emészt fel. Ha nem vagy abban a szerencsés helyzetben, hogy családod finanszírozza költségeidet, akkor valószínűleg neked is megfordult már a fejedben a Diákhitel igénylés.</p>
<p>Célunk nem a hitelrontás (érted), ha valóban nincs más megoldás, vedd fel. A kamatok valóban alacsonyak, főleg a Diákhitel 2-nél, de <strong>ne legyél hitel függő!</strong> A véleményeknél olvashatsz majd róla, hogy van olyan, akinek már nem is lenne rá annyira szüksége, csak így könnyebb. Egyelőre.</p>
<h2>Megéri a Diákhitel?</h2>
<p>Nem. Hitelt felvenni egyedül akkor éri meg, ha <strong>biztos</strong> vagy a megtérülésében, és ezt adatokkal tudod alátámasztani.</p>
<p><img loading="lazy" class="alignright size-medium wp-image-182" src="{{ asset('images/cikkek/diakhitel-igenyles-768x288.png') }}" alt="Diákhitel igénylés" width="768" height="288"></p>
<p>Olyan ez, mintha elkezdenének árulni 2.000.000 forintért a szomszédban egy jól menő pizzériát, te pedig azonnal hitelt veszel fel rá, mondván ha másnak hozta a pénzt, akkor valószínűleg neked is fogja. Egy pizzéria üzemeltetéséhez azonban rengeteget tudás szükséges (cég vezetés, élelmiszer biztonság, marketing, vendéglátás), és te ezzel a tudással nem rendelkezel, ahogy azt sem tudod, egyáltalán ez lesz-e a neked való munka.</p>
<p>Ha nem látod a párhuzamot: olyan dologra vennél fel hitelt, melyről úgy gondolod később meg fog térülni, azonban senki nem garantálja, hogy a vegyészmérnök szak elvégzése után jó állásod lesz, vagy egyáltalán neked való az adott szak. Rengetegen vannak diplomával a zsebükben, akik teljesen más területen kezdtek el dolgozni, mert egyetem végére rájöttek: ez nem is nekik való.</p>
<p><strong>Tanács: </strong>Járj utána alaposan, hogy ezzel a végzettséggel hol tudsz később elhelyezkedni, tudnád-e napi 8 órában ezzel foglalkozni (<em>esetleg 2-3 műszakban, turizmusosoknál nem ritka</em>), és milyen fizetést adnának érte.</p>
<h3>Tudd mire kell</h3>
<p>Tisztában vagy vele, hogy konkrétan mekkora kiadásaid lesznek? 180.000 Ft tandíj félévente, 13.000 Ft kollégium havonta, 2.000 Ft étel naponta, 10.000 Ft plusz költőpénz. Csábító a havi 100-150.000 Ft-os hitel, azonban már 60.000 Ft is fedezné ezeket a költségeket.</p>
<p>Természetesen ezek csak példa számok, tervezd meg előre a saját kiadásaidat például a <x-a href="{{ route('beosztom.diak') }}">a beosztom.hu</x-a> oldallal. Ha nem számolod ki előre, akkor maximális hitel igénylése esetén rendkívül könnyen <strong>rászokhatsz a “felesleges” pénz elszórására</strong>. Nem a hasunkra ütve írjuk ezt, a diákhitel utalása utáni első estén a szórakozóhelyek tele vannak boldog diákokkal...</p>
<h3>Egy jobb megoldás</h3>
<p>A diákhitel igénylés roppant egyszerű, de ami most gyors és kényelmes, az később hatalmas teher lesz. A hitel felvétel egyik alternatívája a munka.</p>
<p>Tudjuk, kinek van kedve és ideje egyetem mellett dolgozni... Eláruljuk, nem kell egyetem mellett. Sokan egy évvel később felvételiznek az egyetemre, hogy meglegyen hozzá a biztos anyagi háttér, illetve kihasználják a passziválás lehetőségét (2*<em>fél évre szüneteltetik az egyetemet</em>).</p>
<p>Nem igaz, hogy diploma és tapasztalat nélkül nem lehet megélni. Sok pizzéria keres olyan fiatal futárt, aki heti 5 nap tud dolgozni, cserébe borravalóval együtt a 1.000 Ft-os órabért is meg lehet keresni. Általában 11 órás egy munkanap, de nem kell megszakadni (<em>ha mégis, akkor több szokott lenni a borravaló</em>), így a havi 150.000 Ft simán kereshető. Zéró tapasztalattal, ez már egy elég jó fizetés, tekintve hogy a szakképzett minimálbér 167.000 Ft körül van.</p>
<p><img loading="lazy" class="size-medium wp-image-181" src="{{ asset('images/cikkek/diakhitel-helyett-dolgozz-otthonrol-768x288.jpg') }}" alt="Diákhitel helyett alternatíva: dolgozz otthon" width="768" height="288"></p>
<h3>Dolgozz otthonról</h3>
<p>Amennyiben azonnal el szeretnéd kezdeni az egyetemet, viszont nincs időd mellette napi 8 órát dolgozni, keress távmunkát. <em>És ha nem fizetnek ki?</em> Nagyon egyszerű, irány valamelyik országos diákszövetkezet, és érdeklődj náluk. A pénzt konkrétan ők utalják neked, az pedig, hogy őket kifizeti-e a munkáltató, már az ő gondjuk.</p>
<p>Ha nincs lehetőséged halasztani, vagy egyáltalán nem találsz munkát, nem marad más választásod csak a Diákhitel igénylés.</p>
<h2>Mennyi diákhitelt lehet felvenni</h2>
<p>Két lehetőséged van, a Diákhitel 1 bármire használható, a Diákhitel 2 pedig csak a tandíjat fedezi. Amennyiben önköltséges hallgató vagy, a másodiknál maximum a tandíjad árát tudod lekérni, és ez másra nem is költhető el.</p>
<p class="pl-8 border-l-4 italic">Ezt a cikket eredetileg 2016-ban írtuk, akkor 50.000 Ft volt a maximálisan felvehető havi összeg, most ez 150.000 Ft. Ezt csak azért írjuk, hogy lásd mennyire elértéktelenedik a pénz.</p>
<p>Ezt havi részletekben, vagy a félév második hónapján egy összegben kapod meg (az 5 havi részt).</p>
<h3>Hány félévre lehet felvenni a Diákhitelt?</h3>
<p>Összesen 12 félévre, félévenként 5 hónapra tudsz hitelt felvenni, de ha osztatlan képzésben veszel részt, ez kitolódhat 14 félévre is. Számoljunk utána egy kicsit!</p>
<p>12 félév x 5 hónap = 60 hónap</p>
<p>Ha a legkisebb összeget veszed fel havonta, a végén 3.000.000 Ft, míg a legnagyobbnál 9.00.000 Ft tartozásod lesz, és ebben nincsenek benne a kamatok. Durva.</p>
<h2>Diákhitel visszafizetés</h2>
<p>Ha már megkaptad a pénzt és el is költötted, hogyan tovább? Nos, hallgatói jogviszonyod megszűnése utáni 4. hónapban már el kell kezdened visszafizetni még akkor is, ha regisztrált álláskereső vagy (tehát nincs fizetésed).</p>
<p>Az első két évben a minimálbér alapján írnak ki egy kedvező havi törlesztő részletet, ami az esetek többségében még a havi kamatot sem fedezi.</p>
<h3>Mennyit kamatozik a Diákhitel?</h3>
<p>A Diákhitel 1-re jelenleg 1.99%-os évi kamat jön rá, a Diákhitel 2-re pedig 0%. Próbálgasd a Diákhitel 1 <x-a href="https://diakhitel.hu/diakhitel1" target="_blank"> kalkulátort</x-a> vagy <x-a href="https://www.diakhiteldirekt.hu/calc/torlesztesi_kalkulator/app/calc_dh1_erd.html">ezt a másikat</x-a>. Nézd meg mennyit és milyen hosszú távon kell visszafizetned, ha "csak" 50.000 Ft-ot feszel fel havonta.</p>
<p>Talán nem tűnik soknak egy havi 25.000 Ft-os törlesztő részlet, de amikor majd 30 évesen esetleg családot alapítasz és a feleséged nem tud dolgozni mert gyereket nevel, akkor hiányozni fog  ez az összeg. Általunk készített részletesebb számítást <x-a href="https://tudastar.beosztom.hu/tudastar/diakhitel-visszafizetes-torlesztes" target="_blank">ebben a cikkben olvashatsz</x-a>.</p>
<p>Ha nincs pénzed a megélhetésre, akkor valószínűleg a tandíjra sem lesz, így valószínűleg a kamatmentesDiákhitel 2-t is fel fogod venni. Csábító ugyan a kamatmentesség, de attól még ugyanúgy tartozni fogsz valakinek, amit minden egyes hónapban fizetni kell majd.</p>
<h3>Ha nem tudod fizetni a Diákhitelt</h3>
<p>Először kérhetsz fél év türelmi időt, miközben persze kamatozik a tartozás összege, majd újra jön a fizetési felszólítás.</p>
<p>Ha felmondod a szerződést, akkor 8 napon belül egy összegben kell kifizetned a tartozást. Amennyiben ezt nem teszed meg, ügyed átkerül a <strong>NAV behajtó</strong>ihoz.</p>
<h2>Diákhitel vélemények, tapasztalatok</h2>
<p>Megkérdeztünk olyanokat, akiknek adunk a véleményére (<em>mert értelmes, felelősségteljes emberek)</em> és már javában törlesztik vissza a hitelt, hogy mi a véleményük döntésükről, mit javasolnak neked?</p>
<p><img loading="lazy" class="alignright size-medium wp-image-184" src="{{ asset('images/cikkek/diakhitel-velemenyek-tapasztalatok-768x288.png') }}" alt="Diákhitel vélemények, tapasztalatok" width="768" height="288"></p>
<p><em>“Havi 30-at vettem fel, mellette járt ösztöndíj is. Már <strong>nem feltétlenül lenne rá szükségem</strong>, de az ösztöndíj sokszor kiszámíthatatlan. Nem nagyon számoltam utána, hogy összesen mennyi a tartozásom.”</em></p>
<p><em>“Ha egyetem alatt passziváltam volna, hogy elmehessek dolgozni, akkor talán vissza sem mentem volna később tanulni. Az egyetemen egy csomó hülyeséget kell csinálni, és bár munkában is ez van, ott legalább fizetnek érte.”</em></p>
<p><em>“Én mindenképp azt mondom, ha tudja kerülje el. Iszonyat szar visszafizetni sokkal többet, igaz én hála istennek meg tudtam oldani, de majd új fejezetet nyitok az életembe, ha végre lemegy 0-ra”</em></p>
<p><em>“10-én kapsz fizut, fizetni 12-ig kell legkésőbb! Ha hosszú hétvége van és 10-dike szombatra esik, akkor 12-én hétfőn te kurvára nem fogsz tudni utalni, mert zárva a bank. Ergó aza <strong>előző havi fizetésedből kell utalnod</strong>.”</em></p>
<p>Képek: <a href="http://www.freepik.com/free-photos-vectors/business" target="_blank">Freepik.com</a></p>
