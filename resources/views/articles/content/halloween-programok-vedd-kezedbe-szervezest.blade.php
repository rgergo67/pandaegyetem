<p>Mielőtt őrült vásárlásba kezdenél, járd végig a boltokat a legjobb árakat keresve, és tervezz meg mindent:</p>
<ol>
    <li><x-a href="#tortenet">Találj ki egy jó történetet</x-a></li>
    <li><x-a href="#helyszin">Rendezd be a helyszínt</x-a></li>
    <li><x-a href="#zene">Keress hátborzongató zenéket</x-a></li>
    <li><x-a href="#ital">Készíts szellemes welcome drinket</x-a></li>
    <li><x-a href="#etel">Süss ki valami szörnyen jót</x-a></li>
    <li><x-a href="#jatek">Játszass halloweeni játékokat</x-a></li>
    <li><x-a href="#tamogato">Keress támogatókat</x-a></li>
</ol>
<h2>Teremtsd meg a TÖKéletes hangulatot</h2>
<p>Az emberek többsége sokkal szívesebben vesz részt egy rendezvényen, ha sikerül megteremteni egy jó alaphangulatot. Persze az ötlet önmagában nem elég, résztvevőket is kell hozzá toborozni, amihez a legjobb megoldás továbbra is a facebook esemény. Arra figyelj, hogy ne 3 nappal a halloween program előtt hozd létre, hanem adj neki 2-3 hét felutási időt, hogy szépen lassan egye bele magát az emberek tudatába.<br>
    <x-a name="tortenet"></x-a></p>
<h3>Legyen egy érdekes háttér sztorid</h3>
<p>Ha nem csak úgy bedobod a köztudatba a rendezvényt, hanem <strong>folyamatosan csepegteted az információkat</strong>, amik idővel egy teljes egésszé állnak össze, garantált sikered lesz. Szánj rá egy kreatív órát, hogy előrukkolj valami izgalmas történettel, ami magával ragadja az olvasókat, és fenntartja érdeklődésüket.</p>
<p>Íme egy rövid példa:</p>
<p><img loading="lazy" class="size-medium wp-image-355 aligncenter" src="{{ asset('images/cikkek/panda-horror-768x221.jpg') }}" alt="Panda horror halloween" width="768" height="221"><br>
    <strong>Október 26.</strong> Bundás pandánk elkóborolhatott az őszi falevelek fergeteges forgatagában, ugyanis ma nem jött haza szokásos napi túrájáról.<br>
    <strong>Október 27.</strong> Még mindig semmi hír, de különösebben nem aggódunk, a nappalok még melegek, és egyébként is kemény fából faragták, elvégre a panda is egy medve.<br>
    <strong>Október 28.</strong> Na jó, két napnál tovább sosem szokott távol lenni, kezdek aggódni… Lehet, hogy baleset érte, délután kisétálok az erdőbe.<br>
    <strong>Október 29.</strong> Tegnap sötétedésig kint voltam, de az ég világon semmit nem találtam. Se egy lábnyom, se egy fekete-fehér szőrcsomó. Itt az ideje nagyobb erőkkel keresni.<br>
    <strong>Október 30.</strong> Reggel hivatásos kereső csapat indult az erdő mélyére, most 23:19-van és még semmi hír…<br>
    <strong>Október 31.</strong> Megtalálták. Holtan. A fekete foltjai teljesen kifehéredtek, azt mondják a rémület okozhatta. Találtak mellette még 4 másik medve tetemet, melyekből már csak csontok maradtak, úgy néz ki valaki minden évben leöl egy medvét. A félelmetes azonban az, hogy mindegyik mellett hevert egy emberi csontváz is. A gazdájuk. Bundás ennyit festett fel véres mancsával a földre: <em><strong>MENEKÜLJ</strong></em></p>
<p>A helyszínt akár ennek a történetnek megfelelően is berendezheted, a feladatokat pedig a témához szabhatod. Határt csak a fantáziád és időd szab neki.<br>
    <x-a name="helyszin"></x-a></p>
<h3>Rendezd be a helyszínt</h3>
<p>Ezt teheted kis lépésekben, minden nap egy-egy új dekorációval, vagy ha erre nincs lehetőség, akkor az esemény napján a vendégek megérkezése előtt. A lényeg, hogy bármelyiket is választod, legyen egy terved. Sokkal ütősebb halloween dekorációkat tudsz készíteni, ha előre utána nézel a lehetőségeknek, elintézed a bevásárlást egy dekor boltban, és esetleg még segítséget is kérsz az adott napra valakitől. Mutatom mit csináltunk mi:</p>
<figure>
    <img src="{{ asset('images/cikkek/halloween-plafon-dekoracio.jpg') }}" class="attachment-thumbnail size-thumbnail" alt="" loading="lazy">
</figure>
<figure>
    <img src="{{ asset('images/cikkek/halloween-dekoracio-kripta.jpg') }}" class="attachment-thumbnail size-thumbnail" alt="Halloween temető dekoráció" loading="lazy">
</figure>
<figure>
    <img src="{{ asset('images/cikkek/halloween-ajto-dekoracio-szellem.jpg') }}" class="attachment-thumbnail size-thumbnail" alt="Halloweeni ajtó dekoráció szellem" loading="lazy">
</figure>
<figure>
    <img src="{{ asset('images/cikkek/halloween-dekoracio-falfestes.jpg') }}" class="attachment-thumbnail size-thumbnail" alt="Halloweeni fal dekoráció" loading="lazy">
</figure>
<figure>
    <img src="{{ asset('images/cikkek/halloween-dekoracio-denever.jpg') }}" class="attachment-thumbnail size-thumbnail" alt="Halloweeni fal dekoráció" loading="lazy">
</figure>
<figure>
    <img src="{{ asset('images/cikkek/halloween-dekoracio-falfestes-1.jpg') }}" class="attachment-thumbnail size-thumbnail" alt="Halloween fal dekoráció festés" loading="lazy">
</figure>
<figure>
    <img src="{{ asset('images/cikkek/halloween-dekoracio-falfestes-4.jpg') }}" class="attachment-thumbnail size-thumbnail" alt="Halloween falfestés" loading="lazy">
</figure>
<figure>
    <img src="{{ asset('images/cikkek/halloween-dekoracio-kastely.jpg') }}" class="attachment-thumbnail size-thumbnail" alt="Halloweeni dekoráció" loading="lazy">
</figure>
<figure>
    <img src="{{ asset('images/cikkek/halloween-dekoracio-keszites.jpg') }}" class="attachment-thumbnail size-thumbnail" alt="Halloween dekoráció tökök" loading="lazy">
</figure>
<figure>
    <img src="{{ asset('images/cikkek/halloween-dekoracio-lampas.jpg') }}" class="attachment-thumbnail size-thumbnail" alt="Halloween lámpás" loading="lazy">
</figure>
<figure>
    <img src="{{ asset('images/cikkek/halloween-dekoracio.jpg') }}" class="attachment-thumbnail size-thumbnail" alt="Halloween programok" loading="lazy">
</figure>
<figure>
    <img src="{{ asset('images/cikkek/halloween-tok-faragas.jpg') }}" class="attachment-thumbnail size-thumbnail" alt="" loading="lazy">
</figure>
<figure>
    <img src="{{ asset('images/cikkek/halloween-ver-2.jpg') }}" class="attachment-thumbnail size-thumbnail" alt="" loading="lazy">
</figure>
<figure>
    <img src="{{ asset('images/cikkek/halloween-veres-dekoracio.jpg') }}" class="attachment-thumbnail size-thumbnail" alt="" loading="lazy">
</figure>
<figure>
    <img src="{{ asset('images/cikkek/halloween-lampas-5.jpg') }}" class="attachment-thumbnail size-thumbnail" alt="" loading="lazy">
</figure>
<figure>
    <img src="{{ asset('images/cikkek/halloween-lampas-3.jpg') }}" class="attachment-thumbnail size-thumbnail" alt="" loading="lazy">
</figure>
<figure>
    <img src="{{ asset('images/cikkek/halloween-lampas-2.jpg') }}" class="attachment-thumbnail size-thumbnail" alt="" loading="lazy">
</figure>
<figure>
    <img src="{{ asset('images/cikkek/halloween-fal-dekoracio-hold.jpg') }}" class="attachment-thumbnail size-thumbnail" alt="Halloween falfestés" loading="lazy">
</figure>
<figure>
    <img src="{{ asset('images/cikkek/halloween-falfestes-3.jpg') }}" class="attachment-thumbnail size-thumbnail" alt="Halloween" loading="lazy">
</figure>
<figure>
    <img src="{{ asset('images/cikkek/halloween-dekoracio-ver.jpg') }}" class="attachment-thumbnail size-thumbnail" alt="Halloween véres fal" loading="lazy">
</figure>
<figure>
    <img src="{{ asset('images/cikkek/halloween-dekoralas.jpg') }}" class="attachment-thumbnail size-thumbnail" alt="Halloween program" loading="lazy">
</figure>
<figure>
    <img src="{{ asset('images/cikkek/halloween-egyetem-kollegium-768x512.jpg') }}" class="attachment-thumbnail size-thumbnail" alt="Halloween programok: vedd kezedbe a szervezést" loading="lazy">
</figure>
<br>
<x-a name="zene"></x-a><p></p>
<h3>Keress hátborzongató zenéket</h3>
<p>Akár temető kopjafái között szürcsölik vendégeid az agyvelő koktélt, akár egy boszorkány kunyhó üstjében rotyog a következő varázs italod, mindenképpen keress valami háttérzenét aláfestő hangokkal.</p>
<p>Egyik kedvenc oldalam az <x-a href="http://ambient-mixer.com" target="_blank">ambient-mixer.com</x-a>, ahol <x-a href="https://www.youtube.com/playlist?list=PLv00XepJC-sCPSFLl3I1KvN98wGPCmaui" target="_blank">tanuláshoz is lehet tökéletes könyvtári vagy kávéházi</x-a> hangulatot varázsolni, azonban számunkra sokkal fontosabb, hogy kitűnő <x-a href="http://halloween.ambient-mixer.com/" target="_blank">halloweeni készleteik vannak</x-a>. 8 darab előre összeállított hangot tudsz egy mixer segíségével variálni (lejátszás hangereje, gyakorisága), illetve tetszés szerint lecserélheted azt amelyik nem tetszik.</p>
<p>Temetős témához ez a varjús nagyon jó: <x-a href="http://halloween.ambient-mixer.com/the-scarecrow" rev="en_rl_minimal">http://halloween.ambient-mixer.com/the-scarecrow</x-a><br>
    Kísértetházhoz némi ajtó nyikorgás és bohóc kacaj: <x-a href="http://halloween.ambient-mixer.com/happy-halloween--deary-" rev="en_rl_minimal">http://halloween.ambient-mixer.com/happy-halloween–deary-</x-a><br>
    <x-a name="ital"></x-a></p>
<h3>Rettentő jó Halloween koktélok</h3>
<p><img loading="lazy" class="size-medium wp-image-384 aligncenter" src="{{ asset('images/cikkek/halloween-welcome-drink-768x512.jpg') }}" alt="halloween-welcome-drink" width="768" height="512"><br>
    Lehet, hogy vendégeid nem akarják leini magukat a sárga földig, viszont egy welcome drinket a legtöbben el szoktak fogadni. Mi elég egyszerűre vettük a formát, mivel jägerből raktuk ki a koli nevét, de ennél sokkal kreatívabb halloweeni italokat is lehet készíteni, például véres agy kokélt.<br>
    <x-a name="etel"></x-a></p>
<h3>Szörnyen finom halloweeni ételek</h3>

<figure>
    <img src="{{ asset('images/cikkek/halloween-etelek-boszorkany-ujj.jpg') }}" class="attachment-thumbnail size-thumbnail" alt="Halloween ételek boszorkány ujj" loading="lazy">
</figure>
<figure>
    <img src="{{ asset('images/cikkek/halloween-etel.jpg') }}" class="attachment-thumbnail size-thumbnail" alt="Halloween sütik" loading="lazy">
</figure>
<figure>
    <img src="{{ asset('images/cikkek/halloween-etel-sutemeny.jpg') }}" class="attachment-thumbnail size-thumbnail" alt="Halloween ételek" loading="lazy">
</figure>

<br>
Ha a dekorációba vagy a feladatok között tervezel tökfaragást, semmiképpen ne dobd ki a magokat, ugyanis nagyon finom pirított tökmagot tudsz készíteni belőle tetszőleges ízesítésben.<br>
Nálunk nagyon népszerű volt a habcsók szellem és a különböző formájú mézeskalács, a boszorkány ujjakról nem is beszélve!<br>
<x-a name="jatek"></x-a><p></p>
<h2>Rémisztő halloween játékok</h2>
<p>Ha már sikerült összerántani a bandát, nem ülhettek ölbetett kézzel tökmagot ropogtatva! Mielőtt teljesen kiültne mindenkit a sok szellem koktél, játszatok valami jót!</p>
<h3>Halloween kvíz</h3>
<p>Az egyik legegyszerűbb játék, mindig érdemes készenlétben tartani egy pár kinyomtatott példányt. Ha véletlenül hiba csúszik a rendszerbe és a program szervezés megakadna valahol, csak előkapod a halloween kvízt és már le is kötötted az embereket 20-30 percre.</p>
<h3>Mysterium társasjáték</h3>
<p>Ha részese szeretnél lenni egy <strong>igazi szellem idézés</strong>nek, aminek segítségével fényt deríthettek társaiddal egy 1910-es gyilkosságra, ez a neked való játék. Egyikőtök lesz a szellem aki látomás kártyák segítségével próbálja rávezetni a többieket arra, hogy ki, hol és mivel követte el a gyilkosságot. Hasonló a Cluedohoz, nekünk azonban sokkal jobban bejött!</p>
<h3>Múmia készítés</h3>
<p>Főleg koliban játszottuk csapatvetélkedőkön. Minden csapatból kijön két ember, az egyik kap 4-5 tekercs WC papírt és adott idő alatt minél jobb múmiát kell csinálnia társából. Rendkívül mókás játék!</p>
<h3>Pufiból temető</h3>
<p>Pufi, kuki, extrudált kukorica rudak… sok néven ismerik, azonban egy tulajdonságát mindenki ismer: ha benyálazod, tök jó cuccokat lehet belőle építeni. Nem is gondolnád milyen jó temetők és csontvázak születtek nálunk!</p>
<h3>Lufi tök pukkasztás</h3>
<p>Lehet kapni olyan lufit, amik halloween tök mintázatúak. Valamelyikbe rejts el egy nyertes cetlit, fújd fel őket és borísd be őket a szoba közepére. Amint eldördül a rajtjelzés, az embereknek ki kell pukkasztani őket, hogy megtalálják a nyertes cetlit.</p>
<p>Csinálhatod azt is, hogy mindegyik lufiba rejtesz cetlit, így taposás után azonnal rá fogják vetni magukat a kidurrantott tökre. Bár nagyobb móka, vigyázz, mert nálunk ebből volt már AGYON taposott ujj.</p>
<h3><x-a href="http://www.diynetwork.com/how-to/make-and-decorate/decorating/how-to-make-a-kids-halloween-spiderweb-game-pictures" target="_blank">Pókháló célbadobás</x-a></h3>
<p>Egy HULLA-hopp karkika belsejébe maszkolószalag segítségével készíts pókhálót, amire a versenyzők vatta golyókat tudnak dobálni. Áztasd a pamacsokat színes festékbe, vagy külön hálókra dobáljanak a játékosok, hogy meg tudjátok számolni a pontokat.</p>
<p>Mielőtt elkezditek a játékot, teszteld le, hogy elég erős-e a ragasztó és megtapadnak-e rajta a vatták.</p>
<h3>Halloweeni pók futam</h3>
<p>Szerezz be néhány mű pókot valamelyik játékboltból, készíts egy pályát, és adj a játékosoknak 1-1 szívószálat. Az nyer, akinek először sikerül átfújnia a pókját a célvonalon.</p>
<p>Ha kicsit meg szeretnéd bolondítani, szórj a pályára lisztet. Kicsit többet kell takarítani utána, de roppant vicces!<br>
    <x-a name="tamogato"></x-a></p>
<h2>Szerezz támogatókat a halloween programhoz</h2>
<p>Ha nem csak egy 5-10 fős albérletes bulit csinálsz, hanem egy kollégiumi vagy céges összejövetelt 50+ vendéggel, akkor bátran nekiállhatsz támogatókat keresni.</p>
<p>Mindig olyan dolgot kérj, amivel az adott támogató jelölt foglalkozik. Például ha felkérnéd a Panda pizzériát támogatónak, mi adnánk neked 4.000 Ft-ot. Ebből a pénzből te 20 kg lisztet tudnál venni a boltban, mi pedig beszállítóinkon keresztül akár 50 kg-ot is. <em>(Csak példa, lényeg hogy aki nagy tételben vásárol általában kedvezményt kap, ráadásul általában még az áfát is vissza tudja igényelni).</em></p>
<p>Egyébként jobban szeretnek a cégek terméket adni, hisz ha esetleg megtetszik a rendezvény résztvevőinek, később talán vásárlókká válnak. Ezzel szemben pénz felajánlása esetén pusztán elhangzik a nevük egyszer-kétszer, ami igen csekély reklámnak számít.</p>
<p>Fontos, hogy mielőtt odamész egy kocsmához vagy pizzériához, gondold végig  mi az amit nyújtani tudsz a számukra. A két szép macska zöld szemedért nem fognak adni semmit, viszont kapva kapnak olyan ajánlatokért, mint a következők:</p>
<ul>
    <li>Náluk kezditek vagy fejezitek be az estét (kocsma)</li>
    <li>Berendeltek tőlük 50 db pizzát 20% kedvezménnyel</li>
    <li>Megnevezitek őket fő támogatóként, és ezt hangoztatjátok médiában is</li>
    <li>Beleszőttök valami jótékony dolgot amit támogathatnak</li>
</ul>
<p>Gondolkodj hosszútávon, és inkább kínálj első alkalommal valami kedvezőbbet, így jövőre bőkezűbben segítenek (saját pizzériánkból kiindulva).</p>
<h2>A halloween program vége</h2>
<p>A program végeztével kérj visszajelzéseket vendégeidtől. Ha esetleg nem sikerült olyan jól mint vártad és megkérdezed őket a véleményükről, sokkal szívesebben jönnek el jövőre is, mert látják rajtad az igyekezetet.</p>
<p>Amennyiben első alkalommal szervezel rendezvényt, készülj fel a negatív kritikákra. Tartsd azonban fejben, hogy ilyen vélemények nélkül nehéz lenne fejlődni, így ne sértődj meg rajtuk.</p>
<p>Legyen pandasztikus Halloweenod!</p>
