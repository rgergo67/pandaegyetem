<p>Életed során biztosan rengeteg mindent megtanultál szüleidtől, tanáraidtól, barátaidtól, de hadd kérjek valamit. Áss kicsit mélyebbre, és frissítsd fel emlékeidet: tanított-e neked bárki olyant, hogyan kell hatékonyan tanulni?</p>
<p>Születésedtől fogva egy információ porszívó vagy. Agyad hihetetlen mennyiségű adatot gyűjt be és dolgoz fel anélkül, hogy tudatában lennél ennek.</p>
<p>Egészen az első osztályig, ahol aztán kezelésbe vesznek tanáraid. Betűk tanulása, szorzótábla, német szavak… rémlik még valami? Emlékszel hogyan tanultad meg őket?</p>
<p>Elmondom én mire emlékszem: <strong>rengeteg ismétlés</strong>. Tömérdek házifeladat, tengernyi <em>„a”</em> betű a füzetbe, szorzótábla magolás.</p>
<p>Vers tanulás? Mondd el 30-szor anyukádnak sorról sorra. Történelem? Évszámok magolássa ezerrel. Fizika? Definíciók és képletek bevágása. De valóban ez a megfelelő módszer? Amíg kicsik voltunk nem valószínű, hogy felmerült ez a kérdés.</p>
<figure id="attachment_395" aria-describedby="caption-attachment-395"><img loading="lazy" class="wp-image-395" src="{{ asset('images/cikkek/hatekony-tanulas-unalom-768x627.jpg') }}" alt="Hatékony tanulás: unalom" width="768" height="627"><figcaption id="caption-attachment-395" class="wp-caption-text">Ez mind unalmaaaas! <a href="http://www.freepik.com/free-vector/bored-student_787766.htm" target="_blank">Forrás</a></figcaption></figure>
<p>Eljön az egyetem, a tanárok leadják az anyagot, te pedig azt csinálod, amihez értesz: leülsz, és megpróbálod bemagolni. Pechedre viszont annyi az anyag, hogy még a háromszori ismétlést is lehetetlennek érzed.</p>
<p>Itt az ideje, hogy megtanuld amit senki nem tanított meg neked az évek során: hogyan érdemes tanulni?</p>
<h2>Hogyan működik az agy?</h2>
<p>Ha tudod, hogy egy definíció megtanulása rendkívül fontos, vajon miért nem elég csupán egyszer elolvasni? Mitől függ, hogy egy új információ megragad-e az elmédben, vagy másnapra köddé foszlik?</p>
<p>Az agyad nem úgy működik, mint egy számítógép memóriája, és ennek elsődleges oka, hogy felfoghatatlan mennyiségű adatot dolgoz fel. Emiatt az evolúció szabályokat épített bele, melyek meghatározzák, mely adatokat tudja rögzíteni.</p>
<h3>Adatok befogadása</h3>
<p>Az agyad alapból rengeteg információt kizár. Például amikor felhúzod a zoknit, néhány másodpercig érzed, hogy a lábadon van, azonban később ennek konkrétan nem leszel már tudatában, mivel agyad blokkolja ezt az érzést. Ha koncentrálni kezdesz, újra érzed, hogy rajtad van a zokni.</p>
<p>Ugyanez a helyzet az olvasással is. Előfordult már veled, hogy elolvastál fél oldalt anélkül, hogy a leghalványabb fogalmad lett volna, miről is szólt? Az agyad ugyanazt csinálja, mint a zokninál: mivel nem érdekel a téma, felesleges információnak véli, és nem rögzít belőle semmit. <strong>Itt az ideje meghackelni!</strong></p>
<ol>
    <li><strong>Összpontosíts</strong>: Az agyad 25 percnél tovább nem tud hatékonyan figyelni egy megadott dologra, ezért tarts utána 5 perc szünetet. Feküdj le az ágyra, hunyd be a szemed, és lazulj el. Ez segíteni fog újabb 25 percig összpontosítnai.</li>
    <li><strong>Adj célt az olvasásnak</strong>: Ha túl monoton az olvasás, ragadj meg egy kiemelőt, és húzd ki egyből a lényeget. Az is jó megoldás, ha külön papírra írod ki a fontos dolgokat, vagy ha egyből memória kártyákat gyártasz, amiből később tanulhatsz. A lényeg, hogy ne azért olvass, hogy el legyen olvasva, hanem azért, hogy kigyűjtsd a lényeges információt.</li>
    <li><strong>Ne olvass: </strong>Ha nem megy az olvasás, ne olvass. Mond fel az anyagot diktafonra, és hallgasd vissza onnan. <em>Én akárhogy próbálkoztam, nem tudtam megtanulni az analízis a jegyzeteimből, ezért rákerestem YouTube-on néhány oktató videóra, és azokat néztem meg. Az eredmény: 90%-os vizsga.</em></li>
</ol>
<h3>Információ kiértékelése</h3>
<p>Miután a fontos információ sikeresen átverekedte magát a figyelem szűrőkön, eljut a rövidtávú memóriába, ahol az agyad tanulásért felelős része veszi kezelésbe. Minden alkalommal három kérdést tesz fel:</p>
<ol>
    <li><strong>Ez egy rendkívüli, nagy érzelmi lökettel járó információ?</strong> Sokkal hajlamosabbak vagyunk a sokkoló és erős érzelmeket kiváltó információk megjegyzésére. Ez egy túlélési ösztön. Ha nagy fájdalom, szomorúság, boldogság vagy élvezet társul egy új információhoz, az agy szinte azonnal tárolja a hosszútávú memóriába.<em> „Egy macska, ha ráül a forró kályhalapra, többet nem fog forró kályhalapra ülni. De hidegre sem.”</em></li>
    <li><strong>Kapcsolódik egy, már hosszútávú memóriában lévő emlékekhez?</strong><br>
        Ha Veszprémi vagy, és a kedvenc pizzériádban bevezetnek egy Veszprém pizza nevű újdonságot, másnap is emlékezni fogsz a nevére. A szomszéd étteremben a Trützeni szelet kerül fel az étlapra. Mire visszaérsz a koliba, nem fogod tudni elmondani szobatársadnak mi volt a neve, mert Trützenről még sosem hallottál, és agyad nem tudta mihez hozzákötni az információt.</li>
    <li><strong>Gyakran találkozol az információval? </strong>Ha minden nap elmész az étterem előtt, és látod kiírva a Trützeni szeletet, egy idő után megragad a fejedben. Tudtad, hogy az alvás is segíti a tanulás ezen formáját? Az agyad ilyenkor átválogatja az adott napon szerzett információkat, amivel pedig foglalkozik, az felfrissül és hosszabb ideig megmarad az emlékezetedben.</li>
</ol>
<p>Ha egy információ a fenti feltételek valamelyikének eleget tesz, nagy valószínűséggel rögzítésre kerül a szürke állományodba, és részévé válik a hosszútávú memóriádnak.</p>
<p><strong>Fontos! </strong>Attól, hogy egy információ bekerült a hosszútávú memóriádba, még nem marad ott örökké. Új emlékek és élmények felülírják idővel a régieket, hacsak nem eleveníted fel őket rendszeresen.</p>
<p>A folytatásban <x-a href="{{ route('articles.public_show', 'hatekony-tanulas-muveszete-tanulasi-technikak') }}">bemutatok 5 technikát</x-a>
    , amivel fokozható a hatékony tanulás, majd megmutatom <x-a href="{{ route('articles.public_show', 'hatekony-tanulas-muveszete-hogyan-tanulj-matekot') }}">hogyan lehet kifejezetten matekra készülni</x-a>.</p>
